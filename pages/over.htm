title = "Over"
url = "/over"
layout = "Speltak"
is_hidden = 0
==

  <h1>Geschiedenis</h1>
  <p>
Medio oktober 1982 kwam een groepje enthousiaste scouts op de Markt te Maastricht bijeen om het startsein te geven voor de oprichting van de eerste en enige Maastrichtse waterscoutinggroep. Maastricht maakt deel uit van de Scouting Regio 'Maastricht en Mergelland' (Maastricht / Meerssen / Valkenburg / Eijsden / Gulpen-Wittem / Margraten). Deze Regio telt ruim 30 scoutinggroepen, waaronder een scoutingband. De oprichtingscommissie was van mening dat binnen dit geheel ook een scoutinggroep zou passen die haar scoutingactiviteiten meer op en rond het water zou gaan richten, immers Maastricht dankt haar naam en bestaansrecht aan de Maas en door de ontgrindingen waren er plassen rondom deze Maas ontstaan. En daarmee dus een ideaal spelgebied voor een waterscoutinggroep.
</p>
<p>
Na maanden van hard werken kon de groep op 15 mei 1983 officieel geïnstalleerd worden door toenmalig wethouder J. Hoen, tot Waterscouting “Jan van Gent” Maastricht. De eerste tijd had de groep haar onderkomen in een voormalig hotel aan de Markt. Vanuit deze locatie ging de groep op zoek naar een geschikte locatie aan het water. Zo kwam de groep terecht in Bosscherveld alwaar begonnen werd met plannen voor de bouw van een eigen onderkomen. Het bleef bij plannen, want de grote wens van een eigen drijvend en liefst varend onderkomen werd steeds sterker. Via “Huize Hooge Weerth” te Heugem, kwam de groep in de haven van Sint Pieter terecht, alwaar men gebruik kon gaan maken van een binnenvaartschip. De voornemens om deze voormalige cementvaarder te kopen liepen echter op niets uit. Medio 1987 werd de droom van een eigen schip als groepsonderkomen wel werkelijkheid. Met hulp van de Gemeente Maastricht werd een voormalige vrachtvaarder aangeschaft. Dit schip is nog steeds ons onderkomen.
</p>
<p>
De groep telde toen ruim 80 leden, verdeeld over een aantal leeftijdsgroepen (speltakken). Toen de groep medio juni 1987 het schip officieel doopte tot “Jan van Gent” begonnen ook de verbouwing en aanpassingen aan het schip. Deze aanpassingen duren tot op de dag van vandaag voort, steeds naar wens van de verschillende speltakken.
</p>
<p>
Waterscouting “Jan van Gent” is de meest zuidelijke waterscoutinggroep van Nederland en door deze unieke geografische ligging onderhouden we ook contacten met collega scoutinggroepen en jeugdverenigingen in zowel België als Duitsland.
</p>
